PRAEFATIO. ix

noster ista occasione judicium suorum minus aequum
expertus sit. Nihil igitur mirum, si, Phrynichi aemu-
latione, eandem cum illo materiam paucis post annis
tractavit. Persas enim docuit Archonte Menone, uti
ex argumento discimUS, id est, Ol. LXXVI. 4³. et coro-
nam meruit. Hinc autem factum est, ut opinor, quod
inter Phrynichi tragoedias recensentur apud Suidam
Φοίνισσαι et Πέρσαι, quarum illa Phrynichi, haec AEschyli
fuit, similis argumenti, titulis tantum differenteS, si
verum sit, quod tradit Glaucus apud argumenti aucto-
rem, AEschyli Persas ex Phrynichi Phoenissis παραπε-
ποιῆσθαι. Sed nihil aliud significat, quam AEschylum,
eodem fere modo quo Phrynichus, Xerxis cladem per
narratorem ante' spectatorum oculos posuisse. Namque
insignis est inter duos auctores diversitas ab ipso
Glauco commemorata: quod apud Phrynichum in
ipso fabulae initio narratio ab eunucho facta sit, apud
AEschylum ver0, non nisi post Chori nobilem cantum
et colloquium ejus cum Atossa, de filii salute anxia.
Sed hoc argumentum plenius tractavit Hermannus in
Prolusione p. vii. De choro Phrynichi nihil certi de-
finiri potest: minime tamen absurdum esset conjicere,
illum fuisse ex mulieribus Phoenissis constitutum,
istorum Phoenicum uxoribus, qui Xerxis jussu post
pugnam Salaminiam decollati erant, uti narrat Hero-
dotus VIII. 90. AEschyli vero chorus ex senibus con-
stat, tum annis tum dignitate venerabilibus, qui uni-
versae gentis Persicae pavorem et luctum exprimant.
Par est credere Phrynichum diem ante obiisse quam
AEschyli fabula docta sit, nec tamen idcirco credibile
est illius scrinia hunc aperte compilasse3 nec usque
adeo premenda est significatio vocis παραπεποιῆσθαι.

